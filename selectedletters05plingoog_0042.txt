lETTERS OF 0. PLINIUS CAECILIUS SECUNDUS. 27

purissimum solem continet et accendit. Hoc hibemaeulum.
hoc etiam gymnasium meomm est: ibi omnes silent venti
exceptis qui nubilum inducunt et serenum ante quam usum
loci eripiunt. Adnectitur angulo cubiculum in hapsida
recurvatum, quod ambitum solis fenestris omnibus sequitur.
Parieti eius in bibliothecae speciem armarium insertum est,
'quod non legendos libros, sed lectitandos capit. Adhaeret
dormitorium membrum transitu interiacente, qui suspensus
et tubulatus conceptum vaporem salubri temperamento huc
40 illuc digerit et ministrat. Reliqua pars lateris huius servorum
libertorumque usibus detinetur, plerisque tam mundis, ut
accipere hospites possint. Ex alio latere cubiculum est
politissimum deinde vel cubiculum grande vel modica
cenati0, quae plurimo sole, plurimo mari lucet: post hane
45 cubiculum curn procoetone, altitudine aestivum, munimentis
hibernum: est enim subductum omnibus ventis Huic
cubiculo aliud et procoeton communi pariete iunguntur.
Inde balinei cella frigidaria spatiosa et effusa, cuius in
contrariis parietibus duo baptisteria velut eiecta sinuantur,
50 abunde capacia, si mare in proximo cogites. Adiacet
unctorium, hypocauston, adiacet propnigeon balinei, mox
duae cellae magis elegantes quam sumptuosae: cohaeret
calida piscina mirifica, ex qua natantes mare aspiciunt; nec
procul sphaeristerium, quod calidissimo soli inclinato iam
55 die occurrit. Hic turris erigitur, sub qua diaetae duae,
totidem in ipsa, praeterea cenatio, quae latissimum mare,
longissimum litus, villas amoenissimas prospicit. Est et alia
turris: in hac cubiculum, in quo sol nascitur conditurque:
lata post apotheca et horreum: sub hoc triclinium, quod

60 turbati maris non nisi fragorem et sonum patitur, eumque .

iam languidum ac desinentem3 hortum et gestationem videt,
qua hortus includitur. Gestatio buxo aut rore marino, ubi de·
ficit buxus, ambitur: nam buxus qua parte defenditur tectis,
abunde viret; aperto caelo apertoque vento et quamquam

 

